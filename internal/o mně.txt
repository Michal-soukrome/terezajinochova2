O mně

Po studiu vysoké školy jsem byla přesvědčená, že mě práce s dětmi bude naplňovat. Osud a má povaha se mnou měly ale jiné plány.  Do světa svateb jsem se dostala díky své dlouholeté vášni ke společenskému tanci. Standardním a latinsko - americkým tancům jsem se na profesionální úrovni věnovala více než 15 let. Postupem času jsem přešla od výuky společenského tance k tvorbě svatebních choreografií.

S každou další svatbou jsem chtěla být součástí nejen tanečního příběhu, ale celého svatebního dne. Proto jsem se rozhodla absolvovat kurzy svatební koordinace pod záštitou Wedding & Academy Fields a začala se věnovat organizaci a koordinaci svateb.

Jsem pozitivní, energická a miluji pohyb, tanec i cestování. Díky práci v oblasti privátního létání, kde působím jako letuška, jsem se naučila preciznosti, empatii i schopnosti zachovat klid v každé situaci. Právě tyto zkušenosti nyní zúročuji i při přípravě svateb, kde je stejně jako v letadle důležitý každý detail.





